---
layout: page
title: Tietoa Pioco ry:stä
permalink: /tietoa_piocosta/
redirect_from:
  - /docs/tietoa_piocosta/
---

## Yleistä

Pioco ry on riippumaton alumniyhdistys Oulun yliopistossa
tietojenkäsittelytieteitä opiskelleille tai laitoksella työskennelleille
ihmisille. Pioco ry on perustettu vuonna 2018, perustamiskokous pidettiin Oulun
yliopiston Tellus-areenalla.

## FAQ

### Onko tarkoituksena kilpailla Blankon/Potkyn/yliopiston alumnitoiminnan/jne. kanssa?

Ei. Blanko on tarkoitettu aktiivisille opiskelijoille. Potkyn toimintaan
osallistuminen on suositeltavaa, mutta sen tavoite on hiukan eri
alumniyhdistykseen verrattuna, eikä esimerkiksi vuosikurssitapaamisen
organisointi ole oikein Potkyn päätehtävän kanssa 1:1 (lisäksi Potkyn jäseneksi
voi liittyä kuka tahansa IT-alan ihminen). Yliopiston alumnitoiminta taas on
jäänyt ainakin toistaiseksi etäiseksi, ja vuosikurssisähköpostilistojen jne.
muodostaminen on tuskin pääasiallisena ideana “virallisessa” alumnitoiminnassa.
Lisäksi yliopiston alumnitoiminta on luultavasti suunnattu valmistuneille.

### Onko ajatuksena järjestää tapahtumia?

Pidemmän päälle ehkä, mutta aluksi päähaasteena on vuosikurssisähköpostilistojen
ja edes jonkinlaisen löyhän yhteisön perustaminen. Tämä riippuu tietysti paljon
(toivottavasti runsaslukuisesta!) tulevasta jäsenistöstä ja kuinka aktiivisia
puuhaajia heidän joukostaan löytyy.

### Onko kyseessä Blankon jatke?

Tarkoituksena on muodostaa yhdistys kaikille tollilla opiskelleille, eli Blankon
jäsenkirja ei ole vaatimus. Oletettavasti jutunjuurta löytyy ihan aikuis- ja
työelämäänkin liittyvistä jutuista, joten ovet ovat avoimina :-)

### Miksi jäsenhakemuslomakkeella kysytään esim. osoite- ja puhelintietoja? Miksi lomake on niin pitkä?

Jäsenhakemuslomakkeen pakolliset tiedot ovat minimaaliset, pääosin yhdistyslain
minimissään vaatimat tiedot. Lomakkeelle on kuitenkin laitettu useita eri
yhteystietokenttiä, jotta esimerkiksi vuosikymmenen päästä yhteydenottoyrityksellä
olisi mahdollisimman hyvä todennäköisyys onnistua. Jollekin asunnon osoite
voi olla se paras arvaus, toiselle ehkä puhelinnumero. Toisaalta haluttiin mahdollisuus
lähettää ihan paperipostia, jos tarpeeksi hyvä syy keksitään! Opintojuttuihin liittyvää
tietoa kerätään osaksi esim. pienryhmän jäsenten metsästämiseksi, tai jos joku haluaa
vaikka pitää digimeedioiden kokoontumisajot. Ja jos tarpeeksi saadaan väkeä jäseniksi,
niin voidaan vaikka yhdistyksen sivuilla julkaista joku avainlukuvisualisaatio jäsenistön
iloksi!
